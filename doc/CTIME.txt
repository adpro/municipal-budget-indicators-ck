VÝPOČET UKAZATELŮ FINANČNÍ STABILITY MĚSTA ČESKÁ KAMENICE
(MUNICIPAL BUDGET INDICATORS for CK)
================================================================================

Účelem aplikace je z dodaných souborů vypočítat hodnoty ukazatelů pro hodnocení
finanční stability města Česká Kamenice a jejich historii zobrazit v reportu
s grafy za období posledních 6 let.


JAK APLIKACI POUŽÍVAT
---------------------
Aplikace je distribuována z GitHubu jako ZIP soubor. Ten je třeba stáhnout 
v konkrétní verzi. Po stažení rozbalte ZIP archiv, jehož obsahem je složka
s název "mbi-ck". Uvnitř této složky se nalézá soubor se stejným jménem 
"mbi-ck.exe". Spuštěním tohoto programu dojde k inicializaci programu. Následně
se zobrazí úvodní okno programu.

Úvodní okno programu obsahuje dvě vstupní pole. Pro složku, ve které máme 
uložena vstupní data (XML soubory z IS VERA, případně xlsx pro návrh rozpočtu)
a pro výstupní složku, do které bude program vypočtené indikátory, jejich grafy 
a výslednou zprávu exportovat. Obě tyto složky musí existovat, program je sám
nevytváří.
Následuje řádek s volbami pro export vypočtených indikátorů a načtených položek 
a řádků z výkazů FIN 2-12 M, Rozvaha a Výkaz zisku a ztráty. Pokud jsou 
příslušná pole zatržena (výchozí volba), dojde k jejich exportu do CSV. Tyto
soubory slouží zejména pro kontrolu výpočtu a kontrolu načtení dat ze vstupních
formátů.
Třetí řádek úvodního okna nabízí možnost otevření Průzkumníka ve složce, kam
program vyexportoval data. Další volbou je otevření výsledného reportu v HTML
formátu v prohlížeči.
Následují tlačítka pro výběr typu výpočtu: Rozpočtové opatření, Návrh rozpočtu 
a Závěrečný účet. Volbou jednoho z nich spustíme požadovaný výpočet.

Po výběru výpočtu program zkontroluje, že ve vstupní složce má všechny soubory,
aby provedl požadovaný typ výpočtu. Pokud program nenajde potřebné soubory,
zobrazí okno s chybovým hlášením a ukončí se.
Po kontrole vstupních dat je zobrazeno okno s ukazatelem postupu výpočtu.
Ukazatel se po jednotlivých krocích výpočtu aktualizuje. Po skončení výpočtu je
zobrazeno okno o výsledku, které obsahuje cesty v souborovém systému
k výslednému reportu. Pokud byly zatrženy volby pro otevření Průzkumníka a nebo
prohlížeče, jsou tyto programy otevřeny ve složce s výstupy programu resp. 
s reportem v prohlížeči.

Potvrzením tlačítka "OK" na závěrečném informačním okně o dokončení výpočtu je
program definitivně ukončen. Ve výstupní složce je k dispozici po každém výpočtu 
nová  podsložka, jejíž název je složen z globálního unikátního identifikátoru 
(GUID) reprezentovaného jako 32 šestnáctkových číslic, zobrazených v 5 skupinách 
oddělených spojovníky, ve tvaru 8-4-4-4-12 pro celkem 36 znaků 
(32 alfanumerických znaků a 4 spojovníky). V této podsložce lze nalézt html 
soubor s reportem, svg soubory s grafy a případně také csv soubory.


FORMÁTY VSTUPNÍCH DAT
---------------------
XML - Jedná se o výstupy z IS VERA, které obsahují sestavy FIN 2-12 M, Rozvahu
a výkaz zisku a ztráty ve formátu určeném pro Centrální systém účetních
informací státu.

XLSX (Office Open XML) - formát z Excelu 2007 a novějšího obsahující návrh
rozpočtu na následující rok ve formátu předávaném do zastupitelstva dle
odvětvového třídění.


FORMÁTY VÝSTUPNÍCH DAT
----------------------
HTML - výsledný report s ukazateli a grafy
SVG - soubory s vektorovou grafikou obsahující grafy v daném období pro import
do html souboru
CSV - výstup s indikátory a vstupními položkami a řádky


NUTNÉ SOUBORY PRO JEDNOTLIVÉ VÝPOČTY
------------------------------------

Rozpočtové opatření
~~~~~~~~~~~~~~~~~~~
XML soubory za posledních kompletních 5 let
XLSX soubor s návrhem RO

Návrh rozpočtu
~~~~~~~~~~~~~~
XML soubory za poslední kompletní 4 roky
XML soubory za 9 měsíců aktuálního roku
XLSX soubor s návrhem rozpočtu roku následujícího

Závěrečný účet
~~~~~~~~~~~~~~
XML soubory za posledních kompletních 6 let


SYSTÉMOVÉ POŽADAVKY
-------------------
Windows 10 build 17074 a novější (vydání leden 2018 a novější).


TECHNICKÉ INFORMACE O APLIKACI
------------------------------
Jednotlivé verze jsou k dispozici na adrese 
https://github.com/adpro/municipal-budget-indicators-ck/releases/.

Program je vytvořen v jazyce Python, otestován na verzi 3.10.2. Pro správu
knihoven je použit nástroj pipenv, díky čemuž je přehled potřebných
knihoven k dispozici v souboru ./municipal-budget-indicators-ck/Pipfile.
Pro překlad pro OS Windows je využita knihovna PyInstaller. Výstupem překladu
je složka mbi-ck s přeloženými soubory pro běhové prostředí python a exe soubor,
kterým se spouští aplikace.

Pro běh aplikace není nutná žádná instalace, běhové prostředí (runtime) pythonu,
veškeré knihovny a nástroje nutné pro běh aplikace jsou součástí celého balíku
aplikace. Při spuštění exe souboru dojde k rozbalení python runtime do paměti a
spuštění aplikace v tomto dočasném běhovém prostředí, které je po ukončení
aplikace z paměti opět vymazáno. Bližší informace lze najít na stránce
projektu PyInstaller https://pyinstaller.org/en/stable/operating-mode.html
#how-the-one-folder-program-works.


LICENCE
-------
Tento software je šířen pod licencí Apache License 2.0, viz soubor LICENSE.